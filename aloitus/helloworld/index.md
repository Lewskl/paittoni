---
title: Ensimmäisen ohjelman kirjoittaminen
---

# Ensimmäisen ohjelman kirjoittaminen

Jos käytät IDLEä, kirjoita ohjelmasi tyhjempään ikkunaan. Repl.it:ssä ohjelmat kirjoitetaan taas editorin keskimmäiseen osioon.

Ohjelmointipiireissä perinteisesti uutta kieltä opetellessa kirjoitetaan eräänlainen Hello World -ohjelma. Tällainen ohjelma yksinkertaisesti tulostaa tekstin "hello world".
Pythonissa tekstiä tulostetaan `print()`-komennolla. Kirjoita editoriisi `print("hello world")` ja suorita ohjelma. IDLEssä ohjelman voi suorittaa valitsemalla Run-valikosta **Run module** tai painamalla F5-näppäintä. Tallenna ohjelmatiedosto pyydettäessä. Repl.it:ssä puolestaan tarvitsee vain klikata editorin yläosassa olevaa **Run**-painiketta.

Jos IDLEn toiseen ikkunaan tai Repl.it:n tummansiniseen osioon ilmestyy teksti "hello world", ohjelma toimii oikein. Jos editori ilmoittaa virheestä, tarkista, että olet kirjoittanut komennon oikein. Ohjelmoinnissa pienikin kirjoitusvirhe saattaa estää ohjelmaa toimimasta, joten komentojen nimien ja välimerkkien kirjoittaminen täsmälleen oikein on tärkeää.